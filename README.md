# Συσκευή ταξινόμησης κουφέτων M&Ms

Η συσκευή ταξινόμησης κουφέτων M&Ms είναι μια συκευή η οποία ταξινομεί τα κουφέτα με βάση το χρώμα τους. Η συσκευή σχεδιάστηκε με την χρήση του σχεδιαστικού λογισμικού Tinkerad και εκτυπώθηκε στον 3D εκτυπωτή Ultimaker 2+. Διαθέτει έναν σωλήνα εισαγωγής, μέσα στον οποίο εισάγουμε τα κουφέτα που θέλουμε να ταξινομήσουμε. Κάτω από αυτόν τον σωλήνα, υπάρχει ένας περιστρεφόμενος δίσκος (η περιστροφή πραγματοποιείται με τη χρήση ενός βηματικού κινητήρα) με οπές, σε κάθε μια από τις οποίες τοποθετείται ένα κουφέτο. Στο επόμενο βήμα, με την χρήση ενός αισθητήρα χρώματος (TCS3200), εντοπίζεται το χρώμα του κουφέτου και κινείται σε προκαθορισμένη θέση ένας σερβοκινητήρας. Στην άκρη του σερβοκινητήρα υπάρχει ένας σωλήνας, μέσω του οποίου το κουφέτο καταλήγει στο δοχείο που περιέχει και τα υπολοιπα κουφέτα ίδιου χρώματος.
